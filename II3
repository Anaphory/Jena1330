Ich han noch hoffenvnge von der
reynen maget vůrnomen. Die %only true ů, others are vs.
%2d
mir vnde manigen svndere tzů
helfe wol mac komen. Vnde ma
niger sele wirt ein trost. Die da
tzů der helle můosten liden swere.
{S}wer sie des manet daz sie kristvm
reyne maget gebar. Vnde daz ir
lib an neheyner myssewende wart
gewar. Des sit gewis der wirt ge-
lost. Ob er in engestlichen noten we-
re {D}ennoch weiz ich ir gnaden me.
Swer sie des manet der wirt da an
behalten {T}zů den selben stvnden
wart ir we. Do sie daz sach daz in
die ivden an ein krutze scalten
{D}o er ven dem tode of stvnt. Do
wart ir vreude groz. Swer sie der
vreude dicke mant. der machet sich
von synen svnden bloz
